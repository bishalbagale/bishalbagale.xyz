---
title: म छु किन ?
description:
date: 2024-05-12
tags: [poem, नेपाली]

---

म छु  
किन ?  
म सोच्छु किन  
फेरि सोचकै बारे  
म पढ्छु किन दु:ख र सुख को बारे  
जसरी मानौ दुबै फरक  छन   
धर्ती र आकाश त भेट्छन् जब क्षितिजमा  
ती नाथे भावना त के स्वर्ग के नर्क झन 
स्वर्ग के ?  
नर्क के ?  
भगवान कुन ?  
ब्रह्माण्ड कति ?  

अँगालोमा अट्ने सबै ब्रह्माण्ड अरे  
भुइँ भरी छरपस्ट भगवान अरे  
पसारो  
रहर नया कतै ओइलाएको सपना   
म टेकूँ त मर्छ कि यो?  
म टिपौँ त उड्छ कि यो?  